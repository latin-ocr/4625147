munditiis profert (ibid.)‚ hisce similia t'orte non habuisse illum de
Timandra, id nobis obverti non poterit, quoniam ne de Clytaem-
nestra quidem talia alioquin traduntur. Sed hoc utcunque se
habet, tenendum est Stesichorum, nisi egregie nos fefellit ratio,
Timandram non perhibuisse. Quod equidem minime mirarer, cum

eum veteriora referre quam e. gr. Cypriorum auctorem in Helenae
fabulis videamus (p. 24. 34), atque Lacedaemoniae vetustati ille et

memoriae propinquior fuerit natione et argumentis, quam ipse
Hesiodus. De Timandrae autem persona quantumvis circumspe-
xeris nihil aliud quam illud cum Ecliemo³⁰“) matrimonium et ad
Phyleum transitus invenitur3 et ne haec quidem historia ad veteres
ullos heroes spectat, sed ad Heraclidarum aetatem, quae iam
historica potius quam fabulosa appellanda est. Inserta est Timan-
dra propter genealogiam et eam quidem quae Doriensibus palam
faveat (cf. Robert. Bild und Lied p. 189), qua dempta merum nomen
et umbra Timandra est, quae nec cum Helenae antiquissimo nu-
mine, nec cum Clytaemnestrae fama iam Homero nota, nec cum
Phoebae nominis vetusta gravitate componi ullo modo potest30b).

4. Quae iam prolaturus sum, ea utrum ad Helenam an ad aliud
Stesichori carmen v. c. Orestiam pertineant, videndum erit. Agitur

⁸⁰²) ”Εχεμος, difficilius nomen, haud scio an olim ’Ἑχιμος fuerit, quod
idem sit atque Ἐχίων i. e. autochthon3 naui anguis symbolum terrigenae
nationis.

⁸⁰¹³) Res ni fallor similiter se habet in Hippocoonte, qui ignoratur iu
stemmate quod Apollodorus (111 10, 3) stesichoro laudato profert, quod hac
ipsa re a vulgari geneologia differt. Namque in stemmate gentium illarum
geminarum quarum altera a Tyndareo et Icario, altera a Leucippo e
Aphareo originem repetit, Hippocoon locum habuisse non videtur3 intruditur
in alterum, intruditur dicet nam ut Tyndareus in Aetoliam expelleretur (id
quod vetusta fabula, lieet vera itineris regione perversa), unus frater sat
erat, isque Icarius. Jam si genealogi rem ita pervertunt, ut litem inter
Tyndareum et Hippocoontem esse, Icarium autem accersitum ab Hippocoonte
dicant (Paus. ΙΙΙ, 1), certe inde non sequitur Icarium antiquitus aut secundas
aut nullas hahuisse partes3 immo Hippocoon νόθος vocatur (Schol. Eur.
Or. 457. schol. Hom. Β 581), cuiusmodi de Icario nihil traditur3 quod tam
grave discrimen sufficit ad rem profligandam, sive lis fuit antiquitus inter
Tyndareum et Icarium, sive non fuit. Et profecto sabula HippocoontiS, quam
illustrandam libenter largimur genealogis Hesiodeis et Alcmanis tardissimo
ingenio ut intruderetur omnino factum est fraude Doriensium (v. Robert.
l.‹:. 188 sq.) Qua vacuam esse memoriam Chalcidensis poetae nunc videmus3
neque enim Timandram neque llippocoontem agnovit Stesichorus.

