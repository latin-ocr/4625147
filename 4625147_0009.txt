Mythopoeiam de qua quaestiones hasce suscepi dixi veterum
grammaticorum exemplo fabularum argumenta, materiam praecipue
in Euripide quamvis multorum studiis pertractatam, multifariam
hueusque inexploratam. Propositum ita institui, ut primo capite
(p. 1- 59) ad fontes ascenderem in quadam poetae aetate cognitu
faciliores, altero capite (p. 59483) fonte deficiente posteriorum in-
diciis usus de quinque tragoediis deperditis nova quae se obtulerunt
exponerem. In quo etsi mythologicae rationes non ubique, ut con-
sentaneum est, evitari poterant, tamen ea quae longiorem discep-
tationem exigunt ab hoc loco seclusi.

Caput primum.

Mythologiam Graecam cum antea homines tamquam historiam
continuatam vel unius carminis textum narrare consuevissent ad-
ducti eum veterum compendiorum exemplo tum maxime poetarum
auctoritate Romanorum, hodie paullatim effectum est, ut incredibilis
illa varietas pernoscereturâ€š qua eaedem fabulae diversis temporibus,
locis, carminibus traderentur. Quae fabularum varietas gravissime
saepe inter se discrepantium unde nata sit et satis constat, nec
si hodie etiam opus esset longius explicare id hoc loco praestan-
dum esset. Hoc tenendum est, Graecorum civitates, quae plurimae
fuere, numquam, quamdiu stabat Graeca libertas, in unum im-
perium vel modo in pauciora regna ita coaluisse, ut commiscerentur
et adaequarentur inter se traditae memoriae, sed maxima ac fere
obstinata constantia retinuisse singulas civitates atque etiam sin-
gula oppida cum leges suas, quantum licebat, tum traditas religiones
et mythos. Ergo versamur hodie in multitudine innumerabili fa-

bularum varie conformatarum, quo in labyrintho paucissimi ab errore
1*

