-71-·

isti cum a prologi contextu tum a totius tragoediae tenore; quod
exponere utpote rem notissimam supersedeo¹⁹); qui versus utillo
loco intolerabiles sunt, ita in priore Hippolyto alicubi fuerint ne—
cesse est, forsitan in fine, ita ut una cum illa mentione de im-
mortali natura Hippolyto donata referretur. -— At dicunt obstare
scenae Atheniensi Heroidem Ovidianam (107): „Hic tecum Troe-
zena colam Pittheia regna“. Sane ita e contextu abreptus versus
obloqui videtur; sed videas quae praecedunt. Quodcunque Hip—
polyti proprium est, adamaturam se confitetur puella, primum ve-
nationem (102 sq.) tum locum affert (105):

Aequora bina suis oppugnant fluctibus Isthmon,

et tenuis tellus audit utrumque mare:

Hic tecum Troezena colam etc.
Quod ad duos versus priores attinet „capiunt haec omnes inter-
pretes de Isthmo Corinthiaco, sed manifestum est agi de Troe-
zene, quae non in Isthmo Corinthiaco sita, sed remotior ab illo,
quam ut Aegeum et lonium audiret mare“. Quibus Burmanni
verbis omnino subscribo ita quidem ut coniecturam illius „utrimque“
scribentis ne necessariam quidem ducam. Neque vero „tenuis tel-
lus“ ad Corinthi Isthmum quadrat, praesertim si confers Troeze—
nium tanto aptiorem. Difficultates autem, quas in tertio versu quae-
runt, evanescunt simulatque „hic“ istud cum praecedentibus, ut
consentaneum est, connectitur. Quodsi addit Phaedra: „Iam nunc
est patria gratior illa mea“ id aegre conveniret cum Troezenia
scena3 immo Athenis scribit, ibi deperit et illum et locos, in qui-
bus ille versatur. —- Potius versum 137 obstare nobis putarit aliquis:

Ut tenuit domus una duos, domus una tenebit3

at sufficit proxima legere:

Oscula aperta dabas, oscula aperta dabis,
ut haec non ad fabulam ipsam sed ad elocutionem poetae amatorii
pertinere appareat, quorum similia occurrunt in Byblidis (Met. IX,
559 sqq.) et Helenae (Heroid. XVII [XVI Riese] 182) epistulis3 versus
ipsi qui praecedunt 139 sqq., omnino ex amatorio illius aetatis
genere nati, fere ultro secum trahebant similes hasce sententias.

Et ubi semel perspectum est, priorem tragoediam Athenis locum

habuisse, plurimis retractatae locis ubi ita agitur, quasi scena Athenis

¹⁹) Ne emendatio quidem, quam tentavit v. Arnim (ne prologor. Euripid.
arte et interpolatione, Gryph. 1882. p. 9 sq.) ant legentibus aut, opinor, ipsi
auctori valde probabilis visa sit.

