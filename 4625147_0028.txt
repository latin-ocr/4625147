—22 —

Hanc Phoebam excepto Ovidio²⁷) Her. v11175, non invenimus. Tertia
Tyndarei filia inde ab Hesiodo (fr. 112. 109 Kink.) Timandra vulgo
audiebat, quo nomine etiam in vasculis quinti saeculi occurrit.
ApoHodorus quartam Tyndaridem inducit, quae est Φιλονόη, ἢν
Ἄρτεμις ἀθάνατον ἐποίησεν, quam Philonoam quin Hesiodus com-
memorare potuerit, salvo eius de tribus nuptis Tyndaridibus iudicio
(fr. 112), nihil obstat. Utri harum respondet Phoebe? Timandrae
an Pliilonoae‘? Dissolvi haec quaestio nequiret, nisi viam quodam-
modo monstraret Hieronis figuli vasculum, in quo Helenae raptus
expressus est. lbi praeter Timandram alia puella adest Εὖῶπις
(Ευοπις) nominata, iuxta Timandram posita, quae reversa Icario
et Tyndareo non sine anxietudinis indiciis nuntium refert de Helenae
discessu. Mirari possis, cur Icario maxime nuntius afferatur, non
Tyndareo potius, aut cur non Tyndareus primo loco positus sit; et
profecto demptis inscriptionibus senem potius (Icarium nominatum)
quam secundum illum pro patre Tyndaridum habueris, ita ut opi-
ficem locos inscriptionum incuria commutasse inter se suspicari
possis, Sed utcumque id se habet, puellam illam iuxta Timan-
dram positam, Euopin, Tyndarei liliam esse dices, non Icarii, cui
praeter Penelopam filias fuisse non traditur-²⁸). lam quae argumenta
se praebent adhibenda, mera mythologica sunt; sed in Tyndarei
familia personae tam veteres sunt tamque dilucide etiamnunc divi-
nam originem produnt‚ ut ei qui hasce vias firmiore pede permeare
assueverit, uti illis haud illicitum videatur. Phoebae nomen, quo Euri-
pides tertiam Tyndarei filiam vocat, alioquin occurrit in altera Leucip-
pide, sorore ‘Hilairae’‚ quod Lunae cognomen esse testatur Empedocles
(Plumae. lun. p.920 C.), Phoebe porro vocatur Hyperionis Titanis uxor,
mater Solis, Lunae, Aurorae, in quo monendum Hyperionem ipsum
nihil quam cognomen Solis esse persona indutum. Id certe apparet
nomen tertiae illus Tyndaridis summi momenti altiorisque sensus
esse et si cum Timandra et Philonoa, de quibus ambigitur, com-
paratur, multo propius accedere ad Philonoam virginitate insignem

 

²⁷) Videtur id Euripidi debere, si modo ,‚Pl10ebas“ quoque (dc cassandra. ·

Am. ll ὃ, 12. Trist. 11 400) rariorem vocem in ipso Euripide legit qui eam
— unus, quod sciam — exhibet Hcc. 827. Unde Ovidius Troiae moenia esse
‘Phoebeae structa canore lyrae' ller. XVI 180 (XV, 76 R.) comperuit?

²⁸) Pausaniam Vlll 34, 2 etsi, postquam de Perilao Icarii filio quodam
disseruit, addit: „postmodo lcario etiam filias natas esse“, non plus quam
unam Penelopam nosse necesse est, sicut nos fere de Perilao dicere possimus,
non notum aliunde esso „lcario etiam filios fuisse“.

