...78-

obruitur atque irritum reddere facinus toto animo studet. Hanc
animi summam perturbationem ut ostenderet satisque uteretur
momento summa poesi digno, poeta prudenter non ipsam fecit e
scena egredientem, festinantem. sed servo usus est, quem summo-
pere domina instigat3 hac tantummodo rerum condicione explicari
posse rabidam istam festinationem, quae in fr. XIII et XIV iubetur,
recte vidit Ribbeckius. Sed locus ille ubi cremavit mater fatale
lignum, quem longius abesse a scena et domestica ara oportebat,
qui fuit? Num forte in fratrum recentem rogum coniecerat illud
irata? Ovidium (Met. VIII 480) si audimus, illa fratrum “ante
sepulchrales infelix adstitit aras'', et profecto ut intra tragoediae
(fortasse etiam unius cantici) fines sepulchrum exstruatur, Euri-
pides, quem quidem Polyidus arguit, minime abhorruerit. Tragoe-
diae ratio postulat ut mutatum Althaeae consilium, quo ardorem
subito exstinguendum curat, frustretur, ut iam decramaverit ille.
Meleagrum igitur absentem a scena defungi necesse est. Quam-
quam num forte. ut in vasculo Armentano pictum est, commo-
riens in scenam asportetur pauca etiamtum ut Hippolytus, Eury—
stheus, Erechtheus, Hercules Sophocleus verba facturus, quaerere
possis. Sed exiguum vitae scintilla in scena demum exspiranda'
in eo poterat relinqui. qui armis vel igni vel equis ita percussus
etiamque dilaniatus esset, ut manifesti obitus nuntius iarn ante
quam ille novissimum exspirasset, domum reportari posset, at non
idem licebat, ubi nullum vulnus instantem iuvenis mortem sociis
indicabat, ita ut ne cogitare quidem possent de moriendo, prius
quam extremum suspirium omnem sustulisset dubitationem3 an
ex ventre, ex capite, nescio unde, Meleagrum graviter laborare in
scenam tragicam referebatur? Vide igitur quam recte Apollodorus
dicat: ἐξαίφνης ἀπέθανεν, quod ne pedestri et exili narratori
tribuas, Euripidis specta fragmentum 961, cui inter illius dramata
aegre loco ullum habueris aptiorem:
ὁ δ’ἄρτι θάλλων σάρκα διοπετὴς ὅπως
ἀστὴρ ἀπέσβη, πνεῦμ’ ἀφεὶς εἷς αἰθέρα,

in quibus praeclare poeta ἀπέσβη dicentem facit nuntium, inscium
quam prope ipsam mirifici leti causam attingat.

Iam obiter vasis illius Armentani picturam tetigi, scenico
quodam colore insignem, quamvis non singulum certumve dra-
matis momentum exprimentem3 quam artificum libertatem satis
cognitam et assuetam habemus. Tendo ad rem longe difficiliorem.

