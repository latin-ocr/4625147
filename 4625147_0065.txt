quae reliquae sunt ex hac aetate inauditas nec non vetustas certo
auctori tribuere, ut illam quae est in Helenae cantico 375—380
de Callisto a Iove sub leonis forma dilectam), vel quam ibidem
profert de Meropis Coi filia in cervam mutata (a Diana) ⁷⁹), vel illam
in Iphigenia Taurica 1258 sqq. exstantem de Apollinis Pythii cum
Terra controversia. Proximum quod post hanc disceptationem, si
recto talo stat neque irrita cadit omnino, disquirendum erit, id
me iudice est, ut ceterae eiusdem aetatis tragoediae et exstantes
et quatenus fieri potest deperditae, perquirantur, in quibus etsi
non certa ansa data est ut in Helena, tamen veteriora inveniri
potuerint, quam in priorum temporum multis. Sed nobisid
praestare nunc non in animo est.

Caput alterum.

1. Trilogias Euripideas ita institutas, ut singulorum dramatum
argumenta ex eodem fabularum cyclo desumpta temporibus sese
exciperent, cum tantummodo extrema poetae aetas, Aeschylei studii
plena, praebere plerumque crederetur, scilicet Troicam anno 415
et Thebanam 408 doctam, Wilamowitzius (Anal. Eur. p. 175) summa
cum prababilitate eiusmodi exemplum multo antiquius indicavit,
de quo post ea quae addidit Robertus (v. Herm. XV p. 485) vix
dubitandum videtur: Aegeus Theseus Hippolytus Ι. trilogiam effe-
cere. Cui coniecturae ex iis quae de Theseo proferam fore ut ad-
miniculum accrescat spero.

Et de Aegeo quidem non paucissima sciri possunt, si cum

 

⁷²³) cf. Clem. Rom. Homil. V 13: Καλλιστοῖ τῇ Λυκάονος ἧγριώθη
(Ζεὺς) λέων.

⁷⁹) Locus corruptus, tamen summa rei perspicua. Recurrit fabula hucus-
que neglecta apud Ovid. Met. Vll 364, nisi quod illic vel plures vel omues
insulae mulieres commutantur. Secundum Boeum Ornithogouiae auctorem
Meropis filius et nepotes, puellae duae unusque invenis, a Mercurio Minerva
Diana iratis in aves mutantur (Ant. Lib. 15). Hyginus Astr. Π 16 etsi Me-
ropis (cuius in aquilam conversionem et catasterismum omitto) uxori partes
tradit alioquin prole occupatas, tamen propius ad veterem fabulam accedit, cum
una de Diana refert, a qua illam sagittis figi perhibet, donec Proserpina
vivam ad inferos abriperet, — Cur Euripides Meropis filiam Tcwvt‘d‘a ap—
pellet, item cur Ovidius fabulam cum Herculis ab insula discessu connectat,
alio loco exponam.

