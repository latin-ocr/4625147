..8-

Homerica quae est de Menelai itinere Aegyptio non terram anti-
quitus Aegypti nomine intellectam esse, sed Nilum tamquam divinum
flumen et fabulosum, in terrarum line sitnm, Oceani vicinum, cae-
lestem quandam sedem, quo Helena dea Doriensium opinione per-
tineret. De qua sententia mox videndum. Nunc gravissimum testi-
monium, quod Duhnii fugit diligentiam, mei propositi causa exhibeo3
schol. Pind. Nem. X 150 (Hesiod. fr. CVII Markscheff. 111 Kink.):
ὅ μέντοι “Ησίοδος οὔτε Λήδας οὔτε Νεμέσεως δίδωσι τὴν Ἑλέ-
νην, ἀλλὰ θυγατέρα Ὠκεαιό ὕ καὶ Τηθύος ⁸). Hesiodeos igitur
in Helenae rebus poetas dignoscimus duos, alterum catalogorum
auctorem, qui Tyndarei filiam illam dixit vulgarem fugae fabulam
referens (fr. 112 K), quacum simulacrum illud coniungi nequit;
alterum qui eam Oceani filiam dixit3 et huic potius conveniret
fama illa, quae nulla muliebri levitate, nullius Paridis facinore deam
infamari passa simulacrum rapi fingebat, si modo recte se haberet
scholium ad Lycophronem adscriptum. At ut una alteri famae
respondet, ita coniungi inter se prorsus nequeunt. Aut enim pro-
venit Helena e divina illa origine, sive Oceanum dicis sive Aegyp-
tum sive lucis sedem, aut deportatur illuc, dum nebula raptorem
fallit: at ut commisceantur ambae eiusdem rei formae, fieri non
potest, nisi laesis legibus quas etiam mythologia habet (antiquiore
certe aetate) certissimis. Saepe in genuinis fabulis usu venit (veri
memoria paullum obscurata), ut —- regione perversa — occultetur
aliquis vel profugus eat illuc unde reapse erat oriundus. Abscon-
‹litur Tityus, quem aliunde e Terra prognatum esse audimus, in
terrae visceribus, item Bacchus, phallicus deus, in inguine Jovis3
occultat se idem Lycurgum fugiens in mari, quod cultum eius
Graecis ex Asia asportavit, confugit Peleus ex Aegina, quo migra-
vere Aeacidae, in Thessaliam, et quae sunt huiusmodi alia plurima
Quare Helenae Oceani filiae mentione excluditur quodammodo simu-
lacrum ex poesi Hesiodea 9).

 

⁸) frustra tradita temptavere Heyue ad Apollod. p. 285 et Welcker. Ep.
Cycl. 11132, 62 conisi varia lectione quae est in ed. Roman. pro Τηθύοςε
Διός, unde Ωκεανίδος κ. Δ. coniecerunt.

9) Duhnii qui veram itineris a Menelao in Aegyptum facti naturam saga-
citer patefecit, sententia inde laborat, quod Menelaus recuperare divinam
uxorem nescio unde possessam dicitur. At primum id nullo veterum indicio
commendatur, immo Duhnius p. 16‚1 locis γ 301, δ 125. 228 perverse, locis
6478. 581 certe audacius usus est. Tum non id profecto voluere fabulae
illae populares, ut maritus coniugem nescio quomodo amissam requireret

