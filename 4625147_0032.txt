-26-

ut vel ideo commutare eam non debuerint, etiamsi res minus esset
perspicua: domestica aliqua noxa latere videtur. Hic apte memine-
runt ³¹⁸) fabulae ab Euripide in Iphigenia Taurica v. 17 sqq. prolatae,
a Cicerone 0ff.11125, 95 repetitae: Agamemnonem olim „cum devo-
visset Dianae (Ciceronis verbis utor) quod in suo regno pulcherrimum
natum esset illo anno“‚ oblitum esse Iphigeniae, „qua nihil erat
eo quidem anno pulchrius natum“; quod sacrificium tum flagitanti
deberi Dianae (φωςφόρῳ θεῷ). Haec fabula bene concinit cum
Aeschy103 nec potest obverti, portentum illud ad utrumque Atri-
dam spectare, non Agamemnonem unum, namque etiam sacrificium
tantummodo alter offert, non uterque. Sed obstare tamen huic con-
centui alia ratio videtur. Nam in proxima stropha chorus respi-
cit aperte Clytaemnestrae cruentum facinus postmodo committen-
dum, 'ita ut haec potius res, item domestica, spectari, causa autem
irae divinae rursus elabi nobis videatur. Tamen admodum mire
cuni auguris vaticinatio tum deae consilium se haberet, si primo
ira illius nuntiaretur, deinceps placaretur numen sacrificio, tum nihilo-
minus fata in domum Agamemnonis irruerent! Difficultas hic latet
longe gravior quam illae quas in poetae verbis — quamvis obtortis
et oraculo dignis -- indagasse sibi videntur interpretes. Etenim mu-
tato οἵκῳ illo mentio domesticarum rerum non removetur, sed
mox recurrit. Quid ergo faciamus? Equidem, si altius repetere
liceret mentem Dianae Atridis infestam, nullis iam difficultatibus
impedirer: potest enim evinci, numina Troiae faventia, i. e. Troiae
antiquissime culta, Apollinem fuisse et, quod minus notum, Dianam,
quarn memoriam veteriorem et in Euripide inveniemus nec non
ab Aeschylo servari quispiam sentiat. Sed enarratio Aeschylea
inde non dilucidior fit, cum vaticinii illius singula argumenta
quomodo inter se coagmentari voluerit, prorsus non assequor.
Una sententia praesto est: uno quodam amplissimo aspectu in
limine tantae trilogiae posito sata domus Agamemnoniae sub ocu-
los obiecit a primo domestico peccato — voti oblivione —— exorsus
per sacrificium ratum factum iterum ad mala revertens; quem in-
credibilem fatorum connexum in immortali proximo cantu (149
sqq.)‚ (cuius cum prioribus contextus alia ratione haud facile perspi-
citur), ipse pientissimus poeta non dico reprobare sed humana
sapientia superiorem et modo summa in Iovis consilio posita ac
paene demersa fiducia probabilem dicere videtur.

⁸¹⁸) Wilamowitz. l. c.

 

