..63-

Polyido hi versus leguntur (Mein. p. 1134, 2. fr. 453 Kock [p. 50815:
ἰδοὺ δίδωμι τήνδ’ ἐγώ γυναῖκά σοι
Φαίδραν· ἐπὶ πῦρ δὲ πῦρ ἔοιχ’ ἥκειν ἄγωνῙῙ),
quos ad Euripidis cognominem tragoediam rettulere. In quo id
quidem recte censetur, si Aristophanes fabulam irrideat a tribus
tragicis nobilissimis illustratam, de Euripidea maxime cogitandum
esse. Neque verisimile est, Euripidem fabulam semel perstrictam
facetiis acerrimis illius serio tractandam sihi sumpsisse. Quare
quamvis multa Polyidi Euripideae comicus in ridiculum verterit,
tamen si inter fragmenta illius comoediae duo isti versus fortuito
leguntur, eos ipsos, -m quae est Aristophanis cum Euripide mirifica
necessitudo — ex Polyido Euripidis desumptos esse necesse non
est. Immo ne exputari quidem persona potest, cui in Polyido
Phaedra in matrimonium dari possit. Nam ne de Polyido ipso
cogitetur, cui quidem gratia Minos obstrictus est, obstat aetas vati
conveniens, nec ceterum quisquam facile invenitur, qui puellam
aequo amore inflammatam, ut versus 2? dicit, uxorem ducere possit,
nisi forte'res quaedam amatoria inter leviores personas agenda
summae argumenti innexa erat more· nostrorum temporum alie-
nissimo ab antiqua arte. Rettulit versus ad sacrificium nescio quod
Orco debitum Hartungus, cui nec secundus versus respondet nec
ἰδοὺ illud, quod nimis familiariter dictum est, quam ut ad numen
spectare possit. Cui vero nupserit Phaedra non nescitur, scilicet
Theseo, etsi Euripides unus testis est isque Troezeniorum pecu-
liari fabula recepta. Hoc infelicissimum coniugium Hippolytis
Euripideis adeo pervulgatum erat, et inprimis ab Aristophane ipso
tam saepe Phaedra Euripidea perstricta erat, ut vel eam ob causam
Phaedra (etiam in comoedia) haud facile alio marito daretur. Non
item pervulgatum est, cum Ariadnae notissima fabula obstaret,
Theseum Phaedram, non sororem e Creta duxisse. Attamen id
praemissum subest toti illi coniugio; an — quod vix serio cogitari
potest — primum Ariadnam, tum a Naxo, ubi illam Baccho con-
cesserat, Cretam reversus sororem duxit? Certe aliquo modo, nisi
Ariadnae vulgatam fabulam prorsus negligere audebat, instituendum
poetae erat illud coniugium, et quomodo factum esset, explicandum,

¹¹) de secundi versus explicatione vide quae congessit Rock. p. 18, 183
miror, quod idem Kockius comparat Eur. fr. 432, rem prorsus diversam3 ibi
euim primo loco ignis Promethei dicitur, altero (qui ad 'Pandoram spectat)
mulierum genus.

