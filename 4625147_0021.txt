-15-

bellum inter Europam Asiamque molientis e Cypriis carminibus
(quorum initium paene ad verbum expressit Euripides in Helena
v. 38-41) etiam in novatam fabulam transfertur3 notatur in Helenae
prologo¹⁷) et iam in prioris anni tragoedia, Electra, ubi sub
finem poeta totum sequentis dramatis argumentum breviter indicat
(v. 1282). Minime pugnat Jovis ista auctoritas cum Junonis; ille
bellum excitavit quo totus orbis (ut putabant) concuteretur, haec
Paridi invidens pro Helena simulacrum subiecit¹⁸); quod quidem in
brevius poeta ita contraxit in Electra, ut diceret:

Ζεὺς δ’ ὠς ἔρις γένοιτο καὶ φόνος βροτῶν,

εἴδωλον Ἑλένης ἐξέπεμψ’ εἷς Ἴλιον,
quibus falleremur, nisi in Helena disertius edoceremur.

Incertior res est in ceteris dramatis nominibus. Dixeris si in
remotam regionem (Aegyptum ut probabile) deferri Helenam fecerat
Stesichorus, tutelae alicui vel hospitio in barbara terra mandari illam
oportuisse. Asseverare tamen de Proteo rege nihil ausim; certe Euri-
pides suum poterat etiam ab Herodoto mutuari. Quod ad Idotheam atti—
net, Homericam personam, ut Εἰδώ diminutivam formam non primus
induxit utpote iam in Aeschyli Proteo (fr. 208) obviam, ita alterum no-
men &sov6q1⁹) debuerit alicui necesse est. Quodsi Phinei20) quoque
socia Idothea vocatur (Sophocl. fr. 582) quae fllia dicitur Cadmi, stabi-
litur inde sententia nostra de Phoenicia in hisce fabulis ab Aegypto non
dirimenda. —— Addidit Euripides, id quod postulabat argumentum
propositum, novam fabulae personam. Finxit mortuum esse Pro-
teum, clementissimum regem, Theoclymenum filium patris plane
absimilem instare minitabundum Helenae conubium appetentem,
ita ut profugam heroinam ab illius vexationibus sepulcro Protei ut-
pote loco sacro insedentem videamus. Quod novissimum quomodo
in mentem poetae venerit forsitan asequi possimus: docuit enim
una cum Helena Andromedam, mythum olim in Dictys tragoetia ab
ipso tractatum vel certe commemoratum, qua in tragoedia Danaam

 

¹⁷) v. 36 τὰ δ’ αὖ Διὸς
βουλεύματ’ ἄλλα κτλ.

¹⁸) subtilius rem explicavit Usener. l. c. p. 356,122.

¹⁹) De quo Robertus me haec docuit: ,,χρηστήριον ὄνομα ut ipse poeta
v. 822 explicat (cf. v. 13. Plat. Cratyl. 407 B); ex Euripide nomen sumpsit
poeta Alexandrinus, quem sequitur Conon 8. Calchantis soror Theonoe apud
Hyginum fab. 190 cf. 266ss

20) De cuius cum Proteo similitudine v. Duhn. d. Menel. itin. p. 18 sq.
33 sq. et Heidelberg. Festschrift zur 36. Philol. Vers. 1882. p. 122.

