..12-

doto, facile perspicitur comparatis quae de fani illius situ legimus
(cap. 112): περιοικέουσι δὲ -- Φοίνικες Τύριοι, καλέεται δὲ
ὁ χῶρος οὗτος ὁ συνάπας Τυρίων στρατόπεδον. Vide levitatem
iudicii eorum qui Helenae Paridisque diversorium Sidonium pro
poetae figmento vendiderunt. —- Addo, quod constat, deam istam
genitalem et obstetriciam Phoeniciam potius (et Cypriam) quam
Aegyptiam, in Graecia coaluisse hic illic cum Diana earum rerum
antiquissima antistite, unde etiam Phoebo associata est Corinthi et
Phaethonti, solariae personae, in vetere fabula Euripidea¹⁵); quae
confusio imprimis perspicua est in Attica, ubi pagi Athmonensis
dea nunc Venus, (Paus. I, 14, 6), nunc Diana nuncupatur (ib. 31, 3),
ubi Venus Genetyllis Coliade culta canum symbolo Hecatae similitu-
dinem prae se fert (cf. Hesych. s. v.), ubi, quod maxime huc facit,
Nemesis Rhamnusia, Oceani filia, Castorum Helenaeque memoriis
propinqua, Aethiopibus appictis insignis et Veneris similis est ne-
que a Brauronio Amarysioque magno numine secernenda. Acce—
dunt illius cum Iphigenia necessitudines, et in Attica Boeotiaque
ora et in Leuce insula manifestae3 porro Chrysae nomen, quo et
Diana praecellet in Hellesponti regione et Venus peculiariter vocatur
cum Homerica tum, ut Lucani scholium docet, Aegyptiaca3 quo
cognomine quod Theocritus insolitiore more Helenam exornat
(XVIII, 28) in eo carmine, cui Stesichorea nonnulla inspersa esse
veteres testantur, ne id quidem parvi penderis. —- Haec cur con-
tulerim statim apparebit.

Potuerit Stesichorus si Helenam in Aegypto abscondi faciebat,
non tam Homericam fabulam adhibuisse, quam —- quod quidem
quaerere licet — propriam aliquam et domesticam deprompsisse
memoriam. Et profecto huius generis mihi, nisi egregie fallor,
sese vestigium obtulit quamvis obliteratum. Jure offenderunt, quod
Odysseae poetae cum iam Aegyptum terram, Nilum, Pharum insu-
lam cognita habeant, tamen id quod maxime insigne ea ora habet
ac plane singulare, delta septem ostiorum nullo verbo commemorant.
Jam legas caput illud haud indoctum de inventione Bucolicorum
quod in codicibus compluribus praefixum est Bucolicis Graecis,
(Ahrens Vol. II p. 4. Ziegler. Cod. Ambros. scholl. in Theocr. p. 1);
cuius posterior pars haec habet: ἄλλοι δὲ ἓν Τυνδαρίδι Σικελίας
πρῶτον ἀχθῆναι (ᾇσθῆναι ci. Schaefer) λέγουσι τὰ βουκολικά.

 

¹⁶) v. Wilamowitzii praeclaram commentationem Herm. XVlll. p. 396 sw-

