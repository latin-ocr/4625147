ab eodem poeta utraque potuerit perhiberi. De auctore ipso, cui de-
beat illam Euripides, nihil affirmo. Tamen in eiusdem tragoediae
prologo Stesichorum sequitur, atque etiam, nisi egregie fallor, v. 821,
ubi Achilles eximia Clytaemnestrae formositate moratus stupet, quae
eadem El. 1062 notatur: res, ut sentio, insolentior, quoniam homines
inde ab Aeschylo, qui illam primus in scenam produxerat, matrem
et reginam vel mulierem scelestam animo sibi fingere assueverant,
at non formosam, Helenae sororis similem3 huc mentem advertere
haud facile quisquam poterat nisi auctore eo, qui res Tyndaridum a
principio repetisset, qualis fuit Stesichorus.

5. Duae restant fabulae Amyclaeae antiquitati propriae et ob
eximiam vetustatem cum religionibus prope connexam memorabiles,
quam utramque Euripides in buius aetatis tragoediis commemoravit
et primus fortasse inter saeculi sui aequales. Quarum altera est
Hyacinthi, in Helenae cantico (1469 sqq.) breviter relata: ubi de
auctore certius quicquam statuere eo est difficilius, quo nobiliorem
in Lacedaemoniorum summis religionibus locum tenebat Hyacinthus.
Altera est mirabilis Helenae vel ex ovo vel ex Leda ipsa procreatio,
quam in primo Helenae carminis libro defuisse haud verisimile est.
Nemo nescit Nemesim diversissimas ut Iovis conubium fugeret for—
mas induisse, donec in anserem mutata ab illo in cycnum converso
superaretur et ovum deinceps ederet, ex quo a Leda invento et
foto Helena evaderet. Haec altera fabulae forma, quam sic iamin
Cypriis narratam fuisse necesse est. Nam illic quoque Nemesim in
anserem se mutasse, quamquam diserte non traditur, tamen tantum
non certum est, quo alium exitum historia habere non poterat, ne
non luppiter modo, sed is quoque qui legit auditve deciperetur,
Apparet autem hanc fabulam quae inter Ledam et Iovem parentes
Nemesin intericit, non antiquissimam esse posse. Nemesis ipsa
in diis Olympiis non habetur, una regio ubi sub eo nomine
numen qualecumque colebatur, Rhamnus fuit Atheniensium. Helena
autem a Leda matre non potest segregari, quod ne Rhamnusia
quidem fabula dissimulat, cum Ledae nutricis partes concedat.
Quodsi offendit Welckerus (Ep. Cycl. ΙΙ 131 sq.) in Nemeseos mu-
tatione et partu illo tamquam indigno tanto numine, Kekuleius

recte is quidem respondit ovum a tradita lovis in cycnum muta-
” tione secerni non posse3 sed omnino non ab ave proficisci oportet

— nam quid Iovi cum cycno sit, difficile intelligitur -—-—, sed potius
3

