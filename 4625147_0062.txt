—56—

catur solitudo invenis ab hominum commercio seclusi, ut valde
mirandum sit, si ita communis principum Troicorum victus descri-
batur, nec potius rara et singularis quaedam condicio. Docemur
autem vv. 294 sq„ Cassandram alia et veriora suasisse, quam vul-
gus augurum, qui et plus apud homines fidei et minus spiritus
Apollinei habebant. Quamobrem uno atque eodem fonte Euripi-
dem ubique uti censeamus oportet.

Sed qui fuit ille? Et de Cypriis quidem cogitare post Roberti
disputationem non iam licet; fabula enim de face illa tam portentosa
tamque singularis est, ut eam Proclus haud facile praetermiserit.
Tamen in epicis carnlinibu alicubi fuisse ea putanda esset, si in
Andromacha aut alia ulla tragoedia trilogiam praecedente breviter
eam attigisset poeta, quod facere non potuisset, nisi in vulgari
populi lectione ea occurrisset. At nullo verbo, ne in Andromacha
quidem, facis fabulam commemoravit excepta ipsa Troadum tra—
goedia, ubi brevis mentio sufficiebat, postquam in principio eius-
dem trilogiae res erat copiosius tractata. Omne igitur momentum
in eum fontem incumbit, unde in hac trilogia praecipue hausit poeta.
Non quo facis fabulam ab expositione infantis secerni velim, quam-
quam id quoque cogitari potest3 sed auctorem iam antea notum et
obiter adhibitum in trilogia illa accuratius Euripides consuluisse
potest, sicut Stesichorea nonnulla iam prius (velut Dianam Troicam
in Hecuba) inspersisse videtur etsi extrema demum vitae suae aetate
diligentius illius carmina adhibuit. Num igitur etiam in hac causa
ad Stesichorum ducimur? Ignoro equidem. Atque cum in hoc
ffodendorum fontium negotio superior terra nos destituat, in altiora
penetrari oportet. Iam si quid simile sacis illius circumspexeris,
rem prorsus 'cognatam praebet Aetolia, scilicet titionem illum ar-
dentem, quocum cohaeret vita Meleagri, quae fax a matre fota item
similitudo est nati ipsius; id etiarn dilucidius fit altera versione,
qua ramum olivae Althaea una cum Meleagro peperisse dicitur
(V. infra). Quae fabulae quatenus connexae sint cum opinione late
patente de origine generis humani e „duro robore nati“⁷⁴), quo
etiam Ὄ-ξυλος pertinet Aetolium nomen cum Ὀ-ιλεύς conferen-
dum et ab Hesychio ἷσόξυλος explicatum, id hoc loco non persequor.
Tantum quaero quo modo haec Troiam venerint. Tota res in
Bracchi cultu tamquam in cardine vertitur. Namque fabulam ab

⁷⁴) v. Schoemaun Op. 11. p. 125—138. Preller. Ausgew. Aufs. p. 177 sqq.

