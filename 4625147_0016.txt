-10-

Sed id nonne pei· se fere consentaneum est ut in fine carminis
vel ‚Helenae' vel quam dicunt Palinodiae perhiberetur ab illarum
regionum poeta, cum res heroinae pluribus libris persequeretur?
Quod quo probabilius videtur, eo minus iam antea, iam viva illuc
auferri poterat Helena, certe non sine molesta quadam ac fere inepta
iteratione. Atque recte obvertere licet cum Duhnio (p. 41), Mene-
laum‘ Stesichoro cum simulacro secum domum abducto vitam de-
gisse, vera uxore in Leucen abrepta, unde non reditus erat, parum
esse credibile. — Quare alius locus circumspiciendus erat Stesi-
choro, cuiusmodi in propatulo erat Aegyptus. Et Paridem quidem
cum Helena et opibus raptis eo advectum utraque spolia a Proteo
rege privari perhibet Herodotus II 112 sqq. hoc uno loco Graecas
fabulas non tam attingens quam novis rebus et gravibus augens.
Quae res (licet e sacerdotis Aegyptii ore accepta) quin Graecorum
auctoritate, quorum commercio Aegyptus dudum florebat, illuc per-
vulgatae sint ut dubitari nequit, ita certisne e carminibus desumptae
vel conflatae sint an ex vetere et genuina populi memoria servatae,
ambigi potest. Quo in genere etsi memorabile Θῶνις Helenae in
primis liberator AegyptiuS‚ a Θῶν nomine hospitis Helenae Aegyptii
(Od. δ 228) non secernendus (cave enim ne cultrum nimis acuas)¹⁰),
inde tamen nihil lucramur3 graviora illa quae de Menelao referuntur
(II 119) qui utpote ιοένήρ ἄδικος’, Helenam cum ex Aegypto
repeteret, malacia sacta ventos adversos mactatis pueris duobus
placasse dicitur; in quibus memoria resonat Atrei, Tantali, Lyca-
onis rerum persimilis. Sed quoniam de poeta agitur Herodoti
aetatem longe antecedente, Homerus ipse adeundus est. Qui non
modo de Menelai itinere Aegyptio sed etiam de Helenae Aegyptio
hospitio diserte loquitur δ 125 et 228, quos gravissimos locos a
Duhnio tam breviter et in adnotatione (p. 16, 1) profligari miror.
Omnis vero de hac re disputatio titubat labatque quamdiu quod
in Iliade simile refertur, negligitur. Quis enim non videt narra-
tiunculam quae exstat Z 289 sqq. de Paride et Helena Sidonem
appulsis et inde divitias1¹)‚ multas secum ferentibus plane respon-

 

¹0) secernit Stein.

¹¹) Incredibile quantopere quantaque iniuria negligatur Welckeri (Ep.
Cycl. Il 94) palmaris coniectura ἕνθ’ ἔσαν οἱ πέπλοι παμποίκιλοι, ἔργα γυ-
vacum l Σιδονίων τοὺς (vulgo τὰς) αὐτὸς Ἀλέξανδρος θεοειδὴς l ἤγαγε κτλ.
quo tota rei conformatione ducimur. Proponit hanc lectionem tamquam iu-
certam suspicionem Nauckius (ad loc.) at nulla Welckeri mentione facta.

