-77-

4. Paucarum inter deperditas huius poetae tragoedias inter-
itus tam aegre fertur quam Meleagri, quae et coloribus variis et
momentis gravibus idoneisque ad animos commovendos abundabat.
Hanc expressit Accius, non Sophocleam. quae de Calydonis obsi-
dione agebat, si quidem sacerdotum chorus, qui traditur, illuc melius
quam ad venationem facit, atque si fragmentum 370 Sophocleum
recte interpretor. Ibi sorte eligitur aliquis ad nescio quod munus
principale3 cuiusmodi momentum nil, quantum exputo, fabulae con-
venit venationis, rei communi omnium impetu perficiendae, optime
autem alteri quam exhibet Apollodorus —— quam Prellerus, is qui-
dem nimis confidentur, Sophocli tribuit -—, ubi ambarum gentium
bellum conficitur singulari pugna Meleagri cum Tbestiadibus decer·
tantis. ln hoc, ni fallor, debellandi munus sorte evocabatur seu
Meleager -- quod minus probabile, cum ipsi fortissimo sortem
obtingere miros nos habeat -—‚ sed potius, quod amplector, Thestia-
darum unus, quem occisum deinceps frater ad ulciscendum sponte
processisse putandus est. Homericae fabulae imitationem etiam

sacerdotum chorus, iam in illa obvius, indicare videtur. — >

Accius igitur non nulla suppeditat ad restituendum Euripidem.
Et docemur quidem de spoliis rixam fuisse in scena ante iudi-
cem, scilicet regem, ubi nobilior fratrum in accusando haec
proferret:
‘cuius exuvias et coronam huic muneravit virgini‘
uude consequitur et ipsam Atalantam adfuisse, mutam tamen perso-
nam loquente Meleagro. Iudicio autem minime cecidit Meleager, quae
Ribbeckii opinio est, neque enim hic postmodo spoliis privat avun—
culos, quo una cum sanguinis officiis iudicium factum evertisset
et omnem tragoediae odium in sc congessisset — at talia non curat
Ribbeckius —3 immo omnes testes consentiunt Thestiadas potius
e victricis virginis manibus spolia arripuisse, quod facinus nullo iam
iudice intercedente statim iuvenis ut decuit vindicavit. Quo facto
Meleager vel qui ab eius paribus stat talia profatur Thestiadarum
facinus perstringens:
‘erat istuc virile advorsam ferre fortunam facul':

quae verba non sunt Thestiadarum, cum ante iudicem stantes de
adversa Meleagri fortuna loqui non possent, quoniam non tam
vicisse amicam illius quam tantum praemium mulieri deberi negabant-

Ergo mater importuna accepto caedis nuntio ad cruentum con—
silium aggreditur. At re vixmodo perpetrata angore et poenitentia

