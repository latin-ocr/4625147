-79—

Adest enim Venus cum Amore, cuius a sinistra parte supra aedi-
ficii angulum legitur φθόνος, res profecto obscurissima. Kekuleins24)
qui primus totam hanc imaginem ad Meleagri fabulam recte revo-
cavit, nomen illud Amori vindicare haud dubitavit. Quod ut
comprobarem ullo modo, impetrare non potui. Primum enim
opinio illa, qua τὸ θεῖον πᾶν φθονερὸν putabatur, ad universam
numinis notionem spectat, quae notio ubi dicersa numina cre-
duntur pingunturque, longe abest3 (nam singulos deos offensos
placandos esse ea opinio, quam religiones secum ferunt, non ad
([θόνον pertinet, non ad inopinatam et inexploratam fortunae.
labem). Quodsi in hac pictura unum tantummodo numen vel
par deorum inter se cohaerentium adest, casu aliquo (mox ex-
plicando) id evenit, quo eo minus abutaris. quod si in sinistra
parte spatium reliquum fuisset, illic quoque quin unum alterumve
numen, velut venatoria dea, vix defuisset, non dubitaris. Porro si
invitis diis amat Meleager, adversam eorum voluntatem indicare
nemini minus conveniret quam Veneri filioque: licet omnes ad-
versentur, Venus et Amor in iis non erunt. Immo cum certae
deorum regiones sint, in quas dominatur quisque, quasque laedi
aegre patitur, amores infelices, hominum rerumve invidia oppressi,
ab Amore et matre sere tam moleste feruntur quam ab ipsis qui
laeduntur mortalibus. Quare Sapphus amor, utpote infelix, per-
sonatus ipse τάλας vocatur in vasculo quodam picto3 item in
Actaeonis interitu Venus et filius —, maesti spectatores, ut ait
Kekuleius — adsunt. Utor his exemplis a Kekuleio comparatis
quia contrarium atque voluit auctor iis evincitur. Adde iis ipsum
de quo agimus vasculum, ubi Venus maerentis, Amor haesitantis
vultum prae se fert. Nihil igitur probant Ovidii verba, Meleagrum
Atalantam adamasse et optasse ‘renuente deo' (Met. Vlll 325),
cuiusmodi sermonis multa ni fallor in poetis Romanis obvia fiunt
exempla. An sicut Met. Ill 406 ‘adsensit precibus Rhamnusia
iustis ’, nonne in alia optatione fere dicere poterat ‘renuit Rham-
nusia virgo’ vel ut hoc loco ‘optavit renuente deo '‘? Deus iste
qui renuit non certus ullus est, sed commune mundi numen,
ὁ θεός, Fatum, quod quidem saepe propria persona induitur.
Nempe Fatum, antiquiore Graecorum opinione Iove ipso po-
tentius, vel μοῖρα vel Nemesis vel Parca dicitur, (velut in monu-

²⁴) Arch. Ztg. 1872, 116. Strenua festosa offerta a G. Henzen Roma 1867.

