—83

in fatalibus istis daemonibus, quos (consuetudine late patente) nullo
sexu praeditos pingebant, quasi generis praestantiarum vitiorumque
immunes, nuliis naturae legibus obnoxios, nullis vel eorporis vel
animi vinculis humanae divinaeque genti cognatos. Velut Οἷσιρος
in vase Canusino, item Mors in columna Ephesia primo aspectu
pro muliere haberi possit, daemon Aiacis suicidium adiuvans, Ae-
schylo (fr. 78) muliebris, in pictura ³⁰) genus mutavit, Lyssa in no-
vissimo Actaeonis vasculo (Mon. d. 1. XI, 42) sere virili facie in-
signis omni corporis feminei forma caret. Φθόνος autem, etsi
in hac una pictura legitur, ex eodem genere est; et potuit
inter tot Fati potestates a poeta notatas si non diserte numerari
invidia, tamen effici speeies, quasi esset numerata; (et Asteas
quidem Herculis daemonem non Λύσσα, nt poeta, sed ,Μανία
nuncupavit.); cuiusmodi opiniones ex poesi derivatae potius
quam desumptae quantum valeant in arte populari, constat. Quo
pertinet e. gr. daemon in Pelopis domo regnans, nunc alastor
(Or. 1547) nunc φθόνος (ib. 974) vocatus, quiin Pelopis vasculis
pingitur, etsi in scenam eum apparuisse non compertum habemus.
Hic tamen sarcophagorum, speculi, cistae, vasorum inter se diver-
sissimorum consensu, Servii denique vix dubio testimonio dae-
monem fatalem in scenam prodiisse probatur.

⁸⁰) Aroh. Ztg. 1871 Tab. 46.

