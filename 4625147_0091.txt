SORIPTOR DE VITA SUA.

Maximilianus Mayer natus sum Primislaviae‚ in oppido Marchiae,
die XXX. mensis Augusti a. h. s. LVI, patre Iosua, matre Eva e
gente Wolfiana, Brandenburgensi, quam superstitem veneror. Fidei
addictus sum mosaicae. Litterarum elementis imbutum parentes
me utpote tunc corpore infirmiorem diutius a scholis retinebant,
dum Kfirteni Berolinensis ludo, deinde (autumno anni LXVIII)
Leucophaeo mandatus sum, quod eo tempore Bonitzii auspi-
ciis florebat. Et cum statuariae maxime arti studerem, cuius
primitias etiamtunc gymnasii discipulus in KoenigH, professoris
nunc Darmstadtensis, officina gustavi, tamen vere anni LXXVII
accepto maturitatis testimonio architecturae potius studium matre
praecipue instigante ingressus sum. At iam tum Adlero maxime
antiquam architecturam explicanti operam dabam et lectionibus
quae in litterarum universitate habebantur archaeologicis intereram3
atque inde ab anno LXXVIII exeunte omnino me philologicae
disciplinae dedi. Insequenti anno Bonnas me contuli, ubi quam-
quam per unum semestre morari licebat matris morbo intercedente,
incredibile quantum incitamenti et frugis breve illud tempus secum
tulerit. Berolinum reversus ad seminarium philologicum aditum petii,
cuius sodalis ordinarius per bis sex mens‘ts fui (LXXX—LXXXI).
Deinde plus quam anni spatium in materia quadam perscru-
tanda hucusque neglecta at archaeologorum studia valde exigente
versatus sum, cuius operae fruges ut mox publici iuris fient, ita
ad summos in philosophia honores capessendos ipsam ob copiam
huius negotii fines excedentem minus aptae esse videbantur. —
Docuerunt me Bernays, Bficheler‚ Kekule‚ Leo, de MosengeH,
Usener, Wilmanns Bonnenses, Curtius, Droysen, Hfibner, Kirch-
hoff, Mullenhoff, Paulsen‚ Robert, Scherer, de Treitschke, Vahlen,
Zeller Berolinenses. Omnibus his viris, maxime Vahleno et Kirch-
hoffio, quorum philologieis et epigmphicis, Curtio, Kekuleio,
Roberto, quorum archaeologicis interfui exercitationibus, gratias
ago quas debeo. In primis Robertus, qui multimodis studia mea
auxit fovitque benigne, animum meum sibi devinxit.

 

