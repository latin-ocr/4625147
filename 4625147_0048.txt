-42-

quem inprimis humani carnis immolatorem esse cognovimus (Ι. c.),
et qui Θυέστης ob eandem causam, propter quam Diana illa Ἱέρεια
vocatur. — Ab altera parte cum Furiis Orestis personam cohaerere
videmus. De quo praeter Pherecydis testimonium ad Orestheion
spectans fabulam respice quae prope Megalopolim ferebatur de
Orestis insania. Habet se quidem ridicule quod illius loci monu-
mentum, Δακτύλου σῆμα, ad Orestem ita referebant ut illum
furentem praemordisse sibi ‘digitum' perhiberent. Sed ineptia
dempta gravis est ipsius Orestis mentio, in quam ut inciderent,
causa aliqua latet necessarie. Et fuit profecto ibi Furiarum fanum
vel potius duo fana, quibus Orestis fabula adhaerebat. Furiae
illae dicebantur Μανίαι (quod etiam ad locum ipsum translatum
erat) ⁵⁵), nomine abstracto, ut saepius invenitur in fatalibus deabus
velut Λαχέσεις, Κλωθῶες, Νεμέσεις. De antiquitate autem fabu-
larum Orestearum adeo non dubitandum est, ut eas in ista regione,
si non traderentur, tantum non exspectaremus. Duae igitur hae
Orestis necessitudines, cum Diana et cum Furiis, proxime inter se
cohaerent. Nolo hic persequi, quod probari potest, Furiam omnino e
Dianae numine ssuxisse3 sed memorabile est Dianam istam Oresteam
id proprii habere, ut furorem iniciat: quod idem de Orthia constat
(Paus. 111 16, 7) et de Brauronia praedicatur a Sophocle Ai. 172:
ἦ ῥά σε Ταυροπόλα Διὸς ’Ἀριεμις κτλ. (scilicet Tauropolos
nomen Brauroniae deae est. Eur. Iph. T. 1455. Strab. 399).
Orestis igitur insania (si insania appellanda est furiosae deae
religio) parricidio multo antiquior. Sed cum inter tantam istam
vetustatem et Stesichori carmen, quod excultam perfectamque fa·-
bulam praehet, spatium maximum intercedat aegre explendum,
iam finis facienda est mythologiae. — Certe his oculis aspicienda
sunt, quae Euripides in Electra et in Oreste tradit de Orestis in
Parrhasiam migratione. In qua Aeschyleam illam fabulam quae
erat de Areopagi iudicio, negligere non potuit; praemittit eam
aptissime in Electra 1254-72, ita ut Athenis relictis reliquam
vitam Orestes in Arcadia degere iubeatur, id quod traditis
respondet3 multo minus commode rem instituit in Oreste,
ubi primo per anni spatium in Arcadiam ille relegatur, ut tum
Athenas in iudicium eat, quasi vero Orestes et Hermiona, quam

 

⁶⁶) Pausanias hoc loco, ut multis, quod traditum erat pro sua coniectura
vendit.

