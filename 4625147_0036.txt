-30-

delubris erat Niobae sepulcrum, cuius liberi superstites erant Chloris
et Amyclas³⁹¹¹) (Paus. 11 21, 10). Hic igitur locus cum mytho-
logia Spartana propius cohaeret quam Atticae ullae regiones. Τοῦ δὲ
ἱεροῦ τῆς Εἰληθυίας πέραν ἐστὶν Ἑκάτης ναός. Digito monstro
hanc Hecatae propinquitatem, quod eius, scilicet Iphigeniae religio in
totam peninsulam orientalem dominatur, ubi Thesei regnum est,
nam Thesei fabula adhaeret delubro illi Helenae-Ilithyiae. Fortasse
longa tibi via videatur ab Argis usque Troezena. Sed respice ad
Aethram, quae apud Homerum (Γ 144) ab Helena servitio tenetur
atque in Cypselae arca ut serva ab eadem castigabatur3 ac ne
Aphidnaea quidem fabula principio aberat a Peloponneso 4⁰). Quid
hic ergo Athenae? Aethra numquam, Theseus sero Athenas mi-
gravit, quod nemo prius et melius docuit quam ipse Wilamowitz.
(Aus Kydathen p. 101, 8). Ex illa Peloponnesi regione Theseus
raptor Spartam venit, sicut e contraria ora Paris. Mulierum ra-
pinae in Spartana antiquitate sicut alias, e. gr. penes Sabinos, moris
fuisse videntur, nam Castores quoque raptu uxores ducunt. Inde
Helenae fabulae pendent. Ac fortasse usque ad Troezenias regiones
migrare ne opus quidem est. Theseus enim Homero (A 265) in
Lapitharum ducibus est. Lapithas autem pater dicebatur reginae
Amyclaeae (Diomedae) Apd. 111 10, 3,2; porro Λαπίθαιον hahes vel
fanum vel locum in Lacedaemone situm (Paus. ΙΙΙ 20, 7). Ecce Lapitha-
rum cum Sparta necessitudines. Quae Stesichoro in primis innotuisse
poterant, quoniam homines Metapontini genus ad Nestorem Pylium
reducebant (Strab. 274), quem in Iliade (l. c.) Lapithis imperitare audi-
mus. Huic igitur poetae si apud Pausaniam fabula tribuitur de Helena a
Theseo rapta, summa id cum probabilitate evenit. Denique quod tragi-
corum nemo hanc fabulam attigit, ne id quidem origini Atticae favet. —

Ad tragoedias novissimae Euripidis aetatis revertentibus narratio
nobis se offert valde memorabilis quamvis ignotae originis. Ut in The-
sei fabula Helena, ita in illa Clytaemnestra, priusquam ab Atrida in
matrimonium duceretur, iam alii viro nupsisse dicitur, qui Tantalus
audit; exstat mira haec fabula Iphig. Aul. 1149, ubi uxor Aga-
memnonem increpat:

 

⁸⁹⁸) quibusum comparare possis Polyboenm et Hyacinthum fratr-em, par
illud quod in Hyacinthi ara Amyclaea in caelum tolli videbatur.

⁴⁰) v. Robert. apud WilamoW. Philol.Unters. 1.(Aus Kydathen) p. 101, 8.
Aphidnae mentionem etiam in areae illius inscriptione agnovit Bergkius
Ρ. L. G. ad Alcman. fr. 13 [3] egregia usus coniectura.

