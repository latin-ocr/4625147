-61-

reportabat. — Calceos igitur neglexisse videtur Euripides. Contra
veteriora ni fallor servavit, cum et Medeam induceret et quod
summo iure ex Hygino (1126) huc revocatur, Dianae sacerdotem
illi adversariam. Medea eadem dea est, Solis consanguinea, quam
in Tetrapolidis regionem e Corintho migravisse ostendi potest, quae
nunc in Minervam ⁵) nunc in Venerem (quod ad Aegeum quadraret),
nunc in Dianam (v. supra p. 12) abit. De controversia, quae est
inter Medeam et Dianae cultores, Wilamowitzius (Herm. l. c.) qui
de Diana Brauronia cogitat, Peliades tragoediam confert, ubi Medea
ad fallacias suas persequendas habitum Dianae sacerdotis induisse
videtur. -— Medea Athenis profuga iam ab Herodoto (VII 62) agno-
scitur, eadem in Codri quae vocatur patera, nondum Euripidis
auctoritati ohnoxiass) una cum heroibus Atticis picta cernitur3 item
praeter Medeam ipsam Chalciope, quod sororis nomen est, inter
Aegei uxores ab Istro numeratur⁷). — Sed etiam Medum, Medeae
et Aegei filium, in tragoedia fuisse necesse est3 alia enim causa,
cur Theseum illa interficere studeat, quam ut suus filius regnum
obtineat, vix excogitatur. Cuius rei indicium exstat in Theopompi
Comici These03 Meineke Π p. 798, 13 fr. 17 Kock (p. 737):
ἵξει δὲ Μήδων γαῖαν, ἔνθα καρδάμων
πλείστων ποιεῖται καὶ πράσων ἀβυρτάκη.

Theopompus qui Euripidem alias quoque irrisit (806, 3 fr. 34 Κ.),
atque in hoc dramate sine dubio mulierum veneficia tum haud inso-
lita⁸)‚ sicut in Althaea (fortasse Meleagri Euripideae parodia), sub Me-
deae nomine perstrinxit, ceterumque etiam ‘Medum' comoediam scrip-
sit, Theopompus inquam hoc loco inducit personam aliquam talia
vaticinantem, qualia in fine tragoediarum emigrante aliquo occurrunt.
Nimirum de Medo agitur, cui detectis matris insidiis in urbe manere
non licet3 neque dubitari potest, quae persona illa divina sit vati-
cinium edens: Medea ipsa est, non iam in scena consistens, in
aede Aegei, qua expellitur, sed sublimis visa, draconteo curru su-
blata, unde nunc vociferantem eam audimus. In quo si non filium
prosequitur, id cum Hygino {concinitz ‘ab Athenis Colchos redit'.
Euripideae igitur auctoritatis ille rationem habuit qui Medum tra-
goediam scripsit ab Ennio expressam, in qua Medus (ex Medico

 

⁵) Ἑλλωτίς Marathone, Χαλινῖτις Corinthi.

⁶) v. de his vasorum necessitudinibus Robert. Β. u. L. 129—148.
7) ν. WilamoW. Herm. XV, 484, 3. 523.

Β) v. Ralkmauu de Hippolytis Euripideis p. 8 sq.

