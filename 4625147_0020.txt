-14-

illud perpetrandum inutili veterem aliquam memoriam latere nemo
harum rerum peritus non videt; ei maxime qui Furiae personam
principio e Diana fluxisse compertum habet, quo demonstrando te
morari nunc nolo, dubium non fuerit, quin rabida illa dea hic
Helenae opposita sit. His omnibus hene perpensis iam, puto, Ae-
gyptiae Veneris Helenaeve memoriam quamvis obliteratam detor-
tamque in Magnae Graeciae fabula illa inesse concedes. Inde Ste-
sichorus compluribus saeculis ante utpote e fonte tunc nondum
obruto poterat haurire.
Ad Euripidis tragoediam revertentibus nobis num ut summa rei

ita singula quoque lyrico illi debeantur poetae, videndum est. Num J u-
none iubente et Mercurio duce Helenam abripi iam ille finxit? Duhnius
praeunte Usenero¹⁶) in Mercurii partibus multum posuit momenti
(nullis quidem argumentis conisus) atque ne Paridi ipsi quidem,
vetustae et primariae in Helenae fabula personae, opponere illum
dubitavit. At errat vir doctus uterque, id quod, ubi quis sit vere Paris
perspexeris, libenter concedes (v. p. ). Ut potius Mercurii persona
huius modi negotiis inter deos inservientis in fabula ipsa parvi
momenti est, quare nulla causa fuerit Euripidi a Stesichoro rece-
dendi, ita Junonis consilium tam graviter totque locis notatur a
poeta, ut vel ideo Stesichoro tribuendum sit (vv. 31 sqq. 242. 238.
880. 1005. 1025. 1094 sqq.): Invidisse Paridi dicitur Veneris
praemium dea in iudicio victa (v. 31.). Et cur non Minervam potius
induxerit, quaerere paene otiosum est respicienti quid intersit inter
utriusque deae ingenium. Nec non Ixionis fabula, ubi Juno ipsa
(ut nunc Helena) nube amplexus amatoris fefellit, praesto erat.
Has ad Junonis partes et laudati versus pertinent et qui sunt in
Oreste, tragoedia paucis post Helenam annis acta, v. 1683, -—
Apollinis verba sunt —z

Ἑλένην Δίοις μελάθροις πελάσω

λαμπρῶν ἄστρων πόλον ἐξανύσας,

ἔνθα παρ’ ”Ηρᾳ τῇ θ’ Ἡρακλέους

Ἥβῃ πάρεδρος θεὸς ἀνθρώποις

ἔσται κτλ.
in quibus Junonis mentio, cum potius Venus ceteroquin Helenae
favere et cum ea connecti soleat, parum consentanea est, nisi ad
istam correctam Helenam referas a Venere secretam et sub numinis
Troiae maxime infesti tutela constitutam. ‚Iovis autem auctoritas

²⁶) Msss‘uhen. xm, 356.

 

