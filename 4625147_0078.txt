,s 72 „-

sit, novum lumen accedit. Non id urgueo‚ Theseum Troezene non
ut exulem sed ut regem versari, tantae enim fuere Thesei cum
Troezene necessitudines, spectatoribus Euripidis nondum ignotae3
etsi miretur non nemo, cur Pittheus senex, cuius mentio tit diserte
(V. 24), nullo oculo conspiciatur, cum tamen facile fuerit fingere,
ut in Bacchis de Cadmo et Pentheo (v. 43), senem nepoti regnum
tradidisse, vel si id non conveniebat illi piaculo inquinato, saltem
inducere senem Troezenis regem; at id non situm erat in primori
dramatis consilio. Haesitamus tamen paullulum legentes: ποΐ γῆς
ἄνακτα ἰῆςδε Θησέως μολών κτλ. 1153, quae verba nuntii eo
magis e priore tragoedia servari videntur, quo similior tota ista
narratio de Hippolyti interitu in duobus editionibus fuit (cf. Ovid
Met. XV 508 sqq. et Hipp. 1210 -1217). Quam autem mirum
est, quod Theseus ipse profugus, exul, filium urbe expellit atque
ille rursus, quo res plane pervertitur, Athenas sugere instituit!
Quanto magis consentaneum erat, si Hippolytus, Troezenius heros,
Athenis expulsus eo tendit, quo pertinet eius mors, fama, immor-
talitas! Nec non versus 150—157 et 752---773 ita comparati
sunt, ut vestigia prioris formae dispicere quispiam sibi videatur. —

Ceterum Euripides primus est, quo auctore Diana Hippolytum
mortuum resuscitat, antea id beneficium suit Aesculapiiw). Neque
enim verisimile est Cinesiam‚ quo nomine Dianae auxilium citatur a
Philodemo p. 52, id ante Euripidem cecinisse. indigebat tragicus
novata ista versione, ut mollitiis muliebribus opponeret durum et
virilem iuvenis animum praeter litterarum atque sapientiae divinae
studia omuino venationi dediti. Has Dianae partes iam Velatus
Hippolytus secum ferebat, cuius aequa natura fuit atque secundi.
Venus autem num illic personam habuerit, valde dubito. Duorum
enim numinum apparatus tam insolitus est in arte Euripidea, ut
summum Troadum gravissimis rebus, ubi Europae et Asiae res
aguntur, conveniant²⁰”. Hic quoque insolentius aliquid accidisse vi-
detur, quo ut Venerem induceret, commovebatur. Ea fuit repulsa
quam tulit Velatus et offensa civium haud exigua. Mores Phaedrae
fortiter illic et impudice agentis cum alioquin correxit tum ita,
ut superiore vi eam ductam et invitam peccantem faceret3 pro-

²⁴³) v. locos ap. Miinzel. Quaestiones mythographae Berol. 1883 p. 3 sqq

²⁰³) Necessitudo enim numinum spectanda est, quae nulla est in Jone
inter Mercurii et Apollinis partes, quippe cum Mercurius tantum ministerio
fungatur levissimo, sed ad prologum aptissimo.

