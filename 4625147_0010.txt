-4—

expedire se possunt. Neque tamen in hac turba acquiescendum
esse, sed magis magisque disponendam esse molestam illam indi-
gestamque congeriem nemo non videt. Immo cum initio homines
tamquam laeti viatores satis haberent, communem obtritamque
viam permigrare oblectati regionum amoenitate necopinantes de re-
motioribus nec minus iucundis locis, deinde in altiora enisi stu-
pendam illam singulorum verticum multitudinem conspicerent,
iam res in eo est, ut fabularum genera quaedam scite dignoscan-
tur et lineamentis certis describantur. Cuius disciplinae iam funda-
menta quaedam iacta sunt in diesque accrescunt. Id quoque
constat, ad hoc opus perficiendum neque Ο. Miilleri divinationem
sufficere neque, quod ad deos pertinet, felicissimum Welckeri sen-
sum, sed ante omnia id agendum esse, utperquirantur singulorum
et poetarum scriptorumque et artificum in fabulis enarrandis et
illustrandis fontes et vicissitudines atque restituatur ordo quo illi
sese excipiant. Quare quantum ad scriptores pertinet nulli magis
meriti sunt, quam qui magnas illas et communes vias compendio-
rum, mythographorum purgare et levigare coeperunt. Quo in
genere, ut proxima afferam, hisce annis bene egit E. Schwartzius ¹)
cum monstraret nec satis premi posse putaret, quam cognati inter
se ac fere iidem essent libellorum mythologicorum multi qui impera-
torum saeclis circumferebantur. Sed non modo mythographorum
copiae in simpliciorem et magis adstrictam formam redigendae sunt,
sed ad ipsos fontes ascendendum, poetas dico cum tragicos tum
quibus illi usi sunt veteriores, quo traditae copiae simpliciores et
dilucidiores fiant. Ac ne quid obtritum me dixisse credas, non de
Homero neque de epico quem vocant cyclo loquor, ad quem quam
accurate se applicuerit Sophocles ipse confessus est. Immo Aeschyli
considera poesin. Quantulum relinquitur de Orestiae nobilissimae
trilogiae argumento dempto exemplo Stesichoreo‘?

Agimus hoc capite de Euripide, quo neminem poetarum plus
novasse novataque posteris probasse constat. In eo ipso intellige-
mus quam multa quae apud eum primum exhibentur non modo
non invenerit vel primus litteris mandaverit, sed ex certo litterarum
tonte hauserit. Ac ne hoc quidem loco de epicis carminibus dico,
cuivis Graeco obviis, quae si in Euripide alicubi expressa videntur,

 

¹) De scholiis Homericis ad historiam fabular. pertinent. Lips. 1881.
p. 447. 449.

 

