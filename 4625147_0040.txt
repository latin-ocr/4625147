ab ovo Ledae, quod Spartae in Leucippidum fano antiquissimo
Lacedamonii sibi servare videbantur. Inde tota fabula pendet.
Illud autem ovum quam arte cum Ledae persona cohaereat constat.
Ergo agitur de Iove et de Leda. Itaque cum alterius parentis
aviaria forma consentanea sit, is scriptor genuinam fabulae formam
servasse censendus est, qui Ledam cum Iove coiisse ex eoque
ovum peperisse refert. Quod inter scriptores superstites primus
fecit Euripides, et in Helena quidem: ubi id profecto tam saepe
repetit, ut novi aliquid civibus plerisque proferre eum appareat.
Commemorat in prologo 17 sqq., in parodo 214 sqq„ tum 258 et
1145, tot igitur fere locis quot fabulam de Helenae simulacro
Troiam asportato. Nec non in aliis eius aetatis tragoediis eam re-
petit, in Oreste 1385 et in Iphigenia Aulidensi 7933 qui locus inprimis
memorabilis, si quidem diserte ibi non ex populi narratiunculis, sed
ex scripto veterioris poetae carmine eam fabulam se recepisse testatur.

διὰ σέ τὰν κύκνου δολιχαύνενος γόνον,

εἷ δή φάτις ἔτυμος,

ὦς ἔτυχεν Λήδα

ὄρνιθ’ ἳπτοεμένῳ

Διὸς ὅτ’ ἀλλάχθη δέμας,

εἴτ’ ἐν δέλτοις Πιερίσιν

μῦθοι τάδ’ ἐς ἀνθρώπους

ἤνεγκαν παρὰ καιρὸν ἄλλως.

Ceteroquin si quid in antiquioribus scriptis de hac re invenitur,
Sapphus dico fragmentum (56 Bergk), dicitur Leda — iam tem-
perata fabulosa rei natura *- repperisse ovum illud (scilieet nulla
Nemeseos mentione facta). Quare auctor quem Euripides sequebatur,
propius aberat ab antiquitate Spartana, non tempore is quidem
necessarie, sed natione et carminum argumentis. Qualis fuit is,
cui Helena debetur Euripidis Vereor plus disserere de hac cauca,
ne luculentam probabilitatem rei pro se ipsa loquentis verborum
flumine diffundam. -

His quoniam ostendimus, quot in rebus Euripidis fabulae, quae
quidem novissimae poetae aetatis sunt, cum Stesichori de Helena
carmine (vel uno vel duplici) ita concinant aut tanta necessitudine
cohaereant, ut inde fluxisse omnino censendae sint, dimidium ne-
gotii egisse videremur, si hoc loco subsisteremus neque reliquam
eiusdem poesin quatenus adierit Euripides perquireremus.

