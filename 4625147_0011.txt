*5-

eadem in Sophocle pleraque deprehenderentur, nisi fortuna nobis
illa invidisset. Nimirum Aeoli, Phaedrae, Bellerophontes, Medeae,
Chrysippi ante Euripidem in scenam non producti ex peculiari
Euripidis arte et ingenio nati sunt. Atque omnino praetermitti
oportet in qua plurimum novavit primam poetae aetatem, ubi, ut
fit, apertissime indoles hominis erumpit, (quamquam iuvenilis ille
ardor qui hominem incitat, ut quae sentiat profiteatur uhi aptum
est ubique ineptum, serius in Euripide quam in aliis deferbuit).
Neque rursus media illa aetas quae iisdem fere finibus ac bellum
Archidamicum continetur, spectandum est, cum illius temporis
fabulae in Atticis pleraeque argumentis versentur. Sed de tertia
potius aetate agendum erit quae inde ab anno 415 incipit, in qua2)
poeta philosopha illa et sententiosa ratione, qua et vigebat et labo·
rabat, deposita tandem artis potius quam sapientiae studiosus dra-
mata sua firmioribus scenae legibus adstringenda censebat, praeci-
pue Aeschyli grave exemplum aemulatus. Tum igitur ad vulgarem
mythologiam ita aggressus ut non minus octo tragoediarum argu-
menta Troico cyclo desumeret‚ quoniam cum Aeschylo certare non
poterat, nova praesidia circumspexit3 neque enim Euripides is erat,
qui in imitando acquiesceret. Atque res ipsa secum serebat, ut
poeta semper nova proferre solitus, cum ad vulgares fabulas des‹
cenderet, novos fontes adiret neque plebe contritos3 id quod in
singulis tragoediis probabimus, et in illis quidem Troicis, quae
sunt praeter Alexandrum et Palamedem deperditas: Troades, Electra,
Helena, Orestes, Iphigeniae Taurica et Aulidensis. Occurrunt enim
in his plurimae fabulae prorsus novae, at quae non oleum sapiant
lucubrationis Euripideae, sed certissime originem prae se ferant
satis antiquam. Una Helenae fabula quae recentioris originis est,
a quo profecta sit auctore disertis testimoniis traditur. Quare ab
hac initium facio.

I.

1. Non ipsam Menelai uxorem Troiam abductam esse a Paride,
sed simulacrum eius e nebula factum Iunonis instituto, ipsam Helenam
in Aegyptum ad Proteum regem a Mercurio delatam esse, quam
Menelaus a Troia reversus et in easdem oras naufragio proiectus
inveniret domumque reduceret: huius argumenti vulgari opinioni

 

2) cf. Wilamowitz. An. Eur. p. 177 sq.

