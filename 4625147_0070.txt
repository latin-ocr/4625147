-64-

si quidem occasionem ei dabat Cretensis fabula in Theseo tragoedia3
qua haud facile aptiorem locum hisce rebus referendis invenerit.
Atque cum tamen forsitan neglexisset hanc explicationem, nunc
eam evitasse nequit, quoniam in eadem atque Hippolytum trilogia
Theseum fuisse verisimile estu). Quo igitur modo removit vul-
garem Ariadnae fabulam? Memineris fabulae ab ‘Epimenide' Creti-
carum rerum scriptore (v. Eratosth. Catast. .P· 66. 241. Rob.) et
Himerio or. 1, 5 (v. Preller Myth. I, 559, 3) servatae, quam etiam
Odyssea λ 324 respicit, qua Bacchus Ariadnam non e Naxo sed e
patria ipsa ducit, quam deinde vel ipse vel eius consilio Diana inter—
ficit. Haec fabula se praebebat ei qui pro Ariadna Phaedram a Theseo
duci tradebat. Nec ratio nos fefellit3 nam hanc profecto fabulam Euri-
pides respicit in Hippolyto 339, ubi Phaedra domus suae mala queritur:
σύ τ’ ὦ τάλαιν’ ὅμαιμε, Διονύσου δάμαρ. -

Quodsi de amore et filo Ariadnae Euripides non narravit, aliae
viae quibus Theseus e tenebris labyrinthi exitum adipisceretur, pate-
bant duae: aut optatio una trium illarum adhibenda erat, quod
coniecit Wilamowitzius, aut —- quod posteriores narrant -— fulgore
coronae illius divinae utebatur. Vides autem duas has facile in unam
confluere. Nam ubi semel inducta est corona illa, non tantum ad
Minoem refutandum ea uti Theseus putandus est3 sed vis aliqua
et utilitas in deorum dono insit oportet. Et ne plus semel, scili-
cet ad sese e labyrintho expediendum, ea uteretur obstabat et
occasionis singularis natura et fabula coronae Cretae insulae ad—
haerens. Atque etiam omisso fulgore labyrinthum illuminante,
coronam ipsam suspicor primam optationem effecisse. Namque Nep—
tunum patrem ille in mare demersus adiit, documentum et omnino
arma petiturus contra Minois iniurias, quo etiam pertinebant sacri-
ficia Minotauro debita. Quodcunque pater ei tunc dederit, id
saluti ei erit in Cretico discrimine. Addidit autem pater duas
alias optationes, quarum altera Theseus in Hippolyto Ι. connixus
ex Orco salvus rediturus erat (Wilamowitz.); nam, ut Robertus
monet, exsecratio illa Thesei qua Hippolytus deperditur, tertia et
extrema optatio sit necesse est, cum aliter liceret, filium cognita
innocentia eius a morte servare.

 

¹²) Quod versus Polyidi attinet Aristophaneae, neque is qui loquebatur
omnino Minos esse debuit, neque ea, ad quam spectant illi, omnino Phaedra3
sed poterat scortum aliquod lepide sic significari3 nam hoc potius mulierum
genus, quam heroidum veras personas iu scenam producit Aristophanes.

