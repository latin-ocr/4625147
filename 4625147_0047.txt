-41-

loco tantum id persequor, Orestis cum Furiis necessitudinem tam
antiquam esse, ut verear, ne ea separatim a matricidio spectanda sit,
ac sortasse totum matricidium ad illam explicandam a malevolis
inventum sit, idque fortasse ad exemplum Alcmaeonis, si quidem et
antiquitatem respicio Thebanarum fabularum Troicis tanto maiorem
et Furias ibi a matricidio —- quamquam id casui tribui potest -—
nusquam secretas invenio. Euripidis igitur in Electra 1273 (et
Oreste) Orestes facinore commisso in Arcadiae meridionalem regionem,
Lycaeo propinquam, migrare ibique habitare a dis iubetur. Illic
usque ad vitae finem degisse eum dicit Asclepiades. Schol. Or. 1645.
Atque hercle cum illius regionis oppido quod est Ὀρέσθειον seu
Ὀρεσθάσιον quanta necessitudine connexus sit Orestes, appareret,
etiamsi non testaretur Pherecydes Schol. Or. l. c. Refert Phere-
cydes Orestem ibi quoque a Furiis vexatum ad aram Dianae con-
fugere, quae ne ab illis interimatur, auxilio suo intercedit, Dianae illius
loci nomen erat Ἱέρεια. In quo noli de iphigenia cogitare, quae
Dianae sacerdos in fabula Taurica dicitur3 cum enim multae personae,
non Iphigenia sola, sub sacerdotis nomine numen ipsum occul-
tent. cognomen illud nihil peculiare aut significatione propria dignum
contineret, id quod incredibile est. Immo talia deorum cogno-
mina ad religiones ritusque certos quosdam spectare solent. At-
que equidem “Ιέρειαν ‘Sacrificantem’ refero ad humanorum cor-
porum vetustam immolationem, de quo more in istis regionibus
diutissime florente supra in adnotatione dictum est (p. 31, 41).
Eodem alia ratione ducimur. Regio illa (prope Lycaeum sita) quo
mittitur Orestes, Parrhasion vocatur (Or. 1645). Parrhasiae autem
veterrimus heros, Lycaon, cruentarum illarum religionum antistes
fabulosus, uxorem ducit Ὀρθωσίαν - sic pro corrupta forma
quae traditur Ὄρθωνίαν recte conicitur -— Schol. Or. 1647.
Orthosia autem, hic in heroinae gradum delapsa, nihil aliud est
quam Diana nobilissima Spartanorum olim hominum immolatio-
nibus culta‚ unde cruentae caerimoniae remansere, quibus Brau-
ronia sacra adeo respondebant, ut etiam fabula de Oreste Tauricum
simulacrum asportante in utroque loco floreret3 in quibus ne lphi-
geniae quidem fabula negligenda est. Hanc Atridarum cum Diana
necessitudinem etiam in Pherecyde deprehendimus, qui auratam
ovem (Thyestae) non ut referri solet a Mercurio, sed a Diana in
pecudes inici tradit (Schol. Or. 997). Quem connexum suspicor cum
ad Atridas pertinere (cf. p. 60, 1) tum maxime ad Thyestae personam,

