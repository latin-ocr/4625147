„7—

a Proteo fallax illud simulacrum accepisse dicatur3 tum in com-
mentariis cum recte Herodoti auctoritas, quantum oportebat, no—
taretur (cf. Tzetz. ad v. 820 coll. ad 112, 113, 142) ⁵) scholiasta
rem illo quo diximus modo turbavit. Hic igitur non is fuit, qui
nominis vitium si forte irrepsisset animadverteret. Accedunt autem
causae altiores, cur Hesiodus εἴδωλον Helenae non perhibuisse
videatur. Nolo urguere, Hesiodo qui verae Helenae fugam narravit
(fr. 112 Kinkel.) ipsi, ut de simulacro referret, palinodia opus futurum
fuisse3 abicio id, quoniam tot diversa sub Hesiodi nomine capita
latent. At netu quidem fallacibus utare argumentis, velut necessi·
tudine illa inter Hesiodi fabulas et Sterichori intercedente. Licet
enim in Iphigeniae, Geryonis, Eriphylae rebus se applicuerit ad
Hesiodum (quem quidem alias, ut in Cycno, impugnaviff), nostra
tamen fabula ita comparata est, ut originem suam a novatore ali-
quo ductam prae se ferat. Neque cum Aeneae simulacro ab
Apolline subiecto (Hom. E 449) aut cum Iphigenia in nebulam
evanescente componi potest⁷) (nisi quod formam inde mutuari
potuerit poeta), cum illi hominum aspectui eripiantur sub deorum
tutela constituti nec porro ut Helena illa falsa inter oculos manus·
que hominum versentur, id quod recentiore artificio excogitatum
est atque ab antiqua simplicitate eo magis abhorret, quo longius
a tradita et sollemni fabula recedit. Quid, famae quae ubique fere-
batur de Stesichoro occaecato et post palinodiam sanato, nonne
omne fundamentum subtraheretur, si quis alius, et Hesiodus prae-
cipue, notissimus poeta, iam eadem narrasset3 nonne mirum esset
superioris auctoritatem a nemine diserte oppositam esse, sed temere
fontes fictos esse diversos, velut Plato proprio ductum ingenio,
Magnae Graeciae fama Leonymo auctore illum dixit edoctum esse
de vera Helenae natura nulli raptui obnoxiae. Una ratio superest,
qua cum primo aspectu everti haec disputatio videatur, reapse ta-
men stabilitur quam maxime. Statuit Fridericus de Duhn in fabula

 

⁵) locos congessit Hoffius, de myth. Hel. Eur. p. 79 sq„ sed necessitudines
singulorum parum distinxit. Ceterum confusa ista e duabus fabula compendia
quoque insedisse videtur cf. Servium ap. Hoff. p. 81, 59 et schol. Aristid.
ΙΙΙ 150 (ap. Bergk. P. L. G. nd Stes. fr. 32) quo novissimo loco ut tota ma-
teria (perverse) Stesichoro tribuitur, ita forsitan in nostro scholio nunc
corrupto summa rei ab illo repetita fuerit.

⁸) v. Robert. philolog. Unters. V p. 189.

⁷) comparavit hane v. Duhn (de Menelai itinere Aegyptio diss. Bonn. 1874.
p. 38) illud iam Servii auctor ad Aen. 11601 p. 307 ed. Thilo.

